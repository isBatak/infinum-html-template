# Zadatak 

Ovaj zadatak se sastoji od više razina, a krajnji cilj je implementirati gotov grafički predložak u HTML s pripadajućim CSS-om (i, po potrebi, JavaScriptom).


## Osnovne postavke za sve razine

* grafički predložak se nalazi u "Screenshot"
* izrezani dijelovi predloška se nalaze u "Export"
* podržani preglednici: Internet Explorer 10 naviše, zadnje inačice Google Chromea i Firefoxa
* mobilni preglednici: iPhone 4S naviše, Android 4.0 naviše
* font koji se koristi: http://www.google.com/fonts/specimen/Source+Sans+Pro


## 1. razina

Treba implementirati grafički predložak onako kako je nacrtano za najveću vrstu uređaja (stolno računalo).


## 2. razina

Treba implementirati responzivnu inačicu predlošku prilagođenu za dvije razine (stolno računalo, mobitel) s tim da se za mobilnu inačicu elementi mogu proizvoljno posložiti, ali da imaju smisla (npr. tekst opisuje sliku pa se nalazi uz nju, a ne nekoliko tekstova pa tek onda slike koje ti tekstovi opisuju).
Breakpoint između inačica treba biti postavljen na 992px.


## 3. razina

Treba implementirati prilagodbu za ekrane visoke razlučivosti (retina). Dovoljno je implementirati slikovni sadržaj dvostruke rezolucije. Bilo bi dobro prikazati prilagodbu za retina-zaslone na razini CSS-a i na razini HTML-a (u redu je koristiti gotova JavaScript rješenja).